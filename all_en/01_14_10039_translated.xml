
 <seg id="1">
  <input>Theologiae professiori [!] eximio Ioanni Burckardi, Bremgartentium concionatori ad manus.

Gratiam et pacem a domino.

Scripsimus, reverende pater, superioribus annis epistolam quandam, cui titulum fecimus: «Aetiologia, cur missa non sit sacrifitium.» Adversus eam cum tu apologiam scripseris, proculdubio, ut fratrem errantem in viam veram reduceres, peto, ut mihi eius exemplaris facias copiam. Paratus enim sum meliora doctus cedere, aut, si videbitur, tuis respondere. Erit autem pro re tua non modo, quod fratrem lucrefacis [!] ostendisque nullo te contendendi, calumniandi aut gloriandi morbo scripsisse aliis potius quam mihi, sed hoc potissimum nomine, quod minus tua periclitabitur eruditio. Quae proculdubio non parum videretur nutatura, etsi alias satis firma, si tantum incorrectum aliquod vitio librariorum exemplar nactus cogerer corruptis inherere paginis. Obsecramus ergo per christianam charitatem, ut tibi et mihi consulere velis, correctum exemplar mittas et hoc tibi certo persuadeas, quod inde nec apiculus peribit. Nam ita integrum remittam, ut neque desit gratiarum actio. Quod si morem mihi in re honesta, optima, utili, nec minus tibi facili, gerere nolueris, quid possum ego, nisi semilaceris et male a tuo exemplare [!] rescriptis (si modo adsequar quod promissum) herere aut etiam respondere chartis? Proinde fac, ut tuam decet professionem; neque enim credo, quod doctor hanc rem mihi deneges et theologie professor aliud quam theologum prestare pergas.

Valeat in domino paternitas tua.

Ex Cappel, 7. calend. februarii anno ab orbe redempto 1526.

Heimrychus Bullingerus tuus, si modo meus esse pergas.</input>
  <output>To the distinguished professor of theology, John Burckard, preacher at Bremgarten.

Grace and peace from the Lord.

We wrote, reverend father, a few years ago a certain letter, which we entitled: "Aetiologia, why the mass is not a sacrifice". Since you wrote an apology against it, I undoubtedly, in order to bring back the erring brother to the right path, ask that you make me a copy of it. For I am ready to yield to a better-informed opinion, or, if it seems good, to reply to yours. It will be to your benefit, not only that you make a profit by showing that you wrote without any intention to contend, defame or boast, but especially that your erudition will be less exposed to danger. Which would certainly appear to be shaken, though otherwise sufficiently firm, if I were to be forced to adhere to a corrupt version of the book, which some careless printers might have produced. We therefore entreat you, as a Christian, to show kindness to me and to yourself by sending a corrected copy; and be assured that not a syllable thereof will be lost. For I will send back the whole just as I received it, not lacking in acknowledgment of the favour. But if you should not perform this service, which is honest, excellent, useful and also easy to you, what can I do, but adhere to my defective and ill-written reply (if I can obtain what I promised), or even reply on paper? Do, then, what becomes your profession; for I do not believe that a doctor will deny me this, or that the professor of theology will cease to be a theologian.

May your paternal love be blessed in the Lord.

From Cappel, 7th of the Calends of February, in the year since the redemption of the world 1526.

Heimrychus Bullingerus, if you still continue to be mine.</output>
 </seg>

