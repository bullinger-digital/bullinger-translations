<?xml version='1.0' encoding='UTF-8'?>
<file>
  <metadata id="10495" id_hbbw="460" id_irg_sort="460" id_sort="104600"/>
  <letter>
    <s translated="false" n="1" original_language="de" original_no_xml="Eerenvesten, frommen, wysen, gnedig herren, hochgelerte, göttliche vätter unnd bruͤder."/>
    <s translated="false" n="2" original_language="de" original_no_xml="Nachdem mich gott beruͤfft hat von der finsternus zuͦ sinem liecht der warheyt, so bin ich ylentz uffgestannden unnd dem nachzogen unnd die hand an pfluͦg geleyt unnd niemermer hindersich gesechen, innmitten der truͤbsal hindenab von gott nie gefallen, sonnder als eyn gethrüwer knecht bestanden by sinem herren unnd fürohin bis an min end allso mich gott lassen finden unnd wirt mich nieman von siner hand ryssen."/>
    <s translated="false" n="3" original_language="de" original_no_xml="So hat gott unns gemanet: «Welcher staadt, luͦge, das er nit falle» [1 Kor 10, 12]."/>
    <s translated="false" n="4" original_language="de" original_no_xml="So mag one gottes krafft nieman ston, alsdann manchen ußerwelten gott hat lasßen fallen unnd wider uffgericht."/>
    <s translated="false" n="5" original_language="de" original_no_xml="Allso wie dann eyn statutum synodale zuͦgipt, das nieman sich selbs zuͦ eynem bischoflichen ammpt erwellen oder inflechten sölle - dann eyn bischoff erwelt soll werden uß göttlichem willen mit hilff unnd gunst des gemeynen volcks, der kilchen unnd verwilgung der necheren byschoffen, damit der zorn gottes nit über unns komme; als dann durch den propheten geredt wirt:"/>
    <s translated="false" n="6" original_language="de" original_no_xml="«Sy hand inen selbs eyn künig gesetzt, unnd nit uß minem befelch» [Hos 8, 4] - so bin ich anclagt von üweren verordneten, wie ich wider söllich göttlich ordnung gehandlet habe, unnd mir zwen artigkel fürgehalten, daruff ich die waarheyt verjechen han unnd geanndtwurt."/>
    <s translated="false" n="7" original_language="de" original_no_xml="Aber miner red ist keynen glouben geben."/>
    <s translated="false" n="8" original_language="de" original_no_xml="So kan ichs nit hoch achten, dann in eygner sach kan eyner im selbs nit züggnus geben, dann eyn yetlicher gunt im selbs unnd redt nüt schedlichs wider sich, als das der herr selbs redt: «Gib ich mir selber zückniß, so ist es nüt, aber anndere gebent mir zügknus» [Joh 5, 31f] etc."/>
    <s translated="false" n="9" original_language="de" original_no_xml="Nun uff söllichs so han ich minen lieben gefatter unnd guͦten fründ, nammlich Felix Brenwalden, gebetten, üwer würdi zuͦberichten, was ich an in bracht unnd begert han, mit sinem mund unnd hand."/>
    <s translated="false" n="10" original_language="de" original_no_xml="Das hatt er nit wellen thuͦn von wegen siner kranckheyt, ouch von üch nie erfordret."/>
    <s translated="false" n="11" original_language="de" original_no_xml="Unnd so ir mir nit gloubend, so gebent ir sinem schryben ouch keyn glouben."/>
    <s translated="false" n="12" original_language="de" original_no_xml="So aber ir die warheyt an im suchen, so will er sy nit verhalten unnd redt eben die meynung."/>
    <s translated="false" n="13" original_language="de" original_no_xml="Unnd ist allso, wie ich gesechen han, das ich bißhar von aller mentschlicher hillf, radt unnd trost verlassen bin, unnd das zechen jar lang, unnd umb des vatterlands unnd voran gottes eer willen umb all min hab unnd guͦt kommen bin, das nit kleyn ist, unnd die vergangnen drü jar loblich unnd eerlich eyner gstifft gedienet hab umb 12 guldin uff hoffnung der gnaden, unnd aber keyn gnad nienen gespürt han, sonnder verschupft unnd verworfen bin, unnd aber so vyl jar unnd tag uff mir han, das ich zuͦ keyner arbeyt mee gschickt unnd vermüglich bin, dann ich gar nach der eltest predicant bin unnd dryßig unnd acht jar eerlich der kilchen gedienet han unnd mir keyn negligentz noch versumnus nie fürgehalten, so han ich nun rechtbrief unnd sigel an eynen herren von Eynsidlen durch sin amptman wellen lassen erfordren."/>
    <s translated="false" n="14" original_language="de" original_no_xml="Darumb ich unnd mine forderen getrüwlich gedienet haben inn minen jungen tagen, darumb mir eyn zuͦsag beschechen ist, so ich mangel haben wurde unnd mit eyner pfruͦnd nit versächen were, das dan ich vom gotshus solte versechen werden oder des herren tisch han."/>
    <s translated="false" n="15" original_language="de" original_no_xml="Unnd so mir Wynigen gelichen wurde, so welte ich miner ansprach vernuͤgt sin."/>
    <s translated="false" n="16" original_language="de" original_no_xml="Ich verhofte ouch, mine gnedigen herren wurdent mir darzuͦ helffen unnd radten, unnd hinder der rechten kilchen, one gunst unnd willen üi wellen handlen."/>
    <s translated="false" n="17" original_language="de" original_no_xml="Das dann ich dem Brenwalden befolchen, dem apt fürzeträgen."/>
    <s translated="false" n="18" original_language="de" original_no_xml="Das hatt er nit gethan unnd ist der sach nie gedacht."/>
    <s translated="false" n="19" original_language="de" original_no_xml="Ich welte vyl lieber, ich wurde sunst versächen wie annder unnd min fylfaltig lyden unnd alter inn guͦtem bedacht unnd mine redliche trüw, die ich der kilchen bewyßt han, mit flyß ermessen etc."/>
    <s translated="false" n="20" original_language="de" original_no_xml="Zuͦ dem annderen, wie ich sölle gelouffen sin zuͦ Meyster Cuͦradt Muͤdbeyn gan Wädischweyl unnd im sin pfruͦnd wellen abkouffen unnd ettliche specher nahin geloufen unnd söllichs von mir ußgeben."/>
    <s translated="false" n="21" original_language="de" original_no_xml="Wolan, mir were wol nodt, ettwas darzuͦ zereden."/>
    <s translated="false" n="22" original_language="de" original_no_xml="Das will ich umb liebe unnd fridens willen verschwygen, daruff ich keyn anndtwort gib."/>
    <s translated="false" n="23" original_language="de" original_no_xml="Hörent sin anndtwurt hie geschriben."/>
    <s translated="false" n="24" original_language="de" original_no_xml="Mir mag doch min pfruͦnd nit belyben, die ich iusto titulo han überkommen unnd brief und sigel darumb han, darumb ich keyn koufman bin."/>
    <s translated="false" n="25" original_language="de" original_no_xml="Wirdigen unnd gnedigen herren, uff sölliche thatt unnd übertrettung hand mine gnedigen herren mit recht unnd urtheyl, uff anruͤffen der predicanten, mich beroubet unnd entsetzt mins prophetißen ammpts unnd diensts der pfruͦnd Schwamendigen, das doch mir das gröst leyd ist unnd straaff, das mir mag begegnen."/>
    <s translated="false" n="26" original_language="de" original_no_xml="Deß diensts halb hette es nit nodt, dann niemand uß sinem guͦt reysen soll, aber deß ammpts halb, das ich mit söllicher grosser muͤg, arbeyt, armuͦt unnd ellend unnd mit dem schweyß mines vatters überkommen han, von der wyegen uff darzuͦ erzogen bin unnd also verwürckt soll han unnd gott, der cristenlichen kilchen, ouch mir selbs on nutz sin unnd all min zytliche eer, glück unnd naarung darinn staat."/>
    <s translated="false" n="27" original_language="de" original_no_xml="Darzuͦ, so man die straaf ansicht, so muͦß ich von allen frommen verdacht sin als eyn lasterhaftiger übelthäter."/>
    <s translated="false" n="28" original_language="de" original_no_xml="Das erwege eyn yetlicher inn sinem hertzen."/>
    <s translated="true" n="29" original_language="la" original_no_xml="An sit dolor similis etc.">Ob es Schmerzen gibt usw.</s>
    <s translated="false" n="30" original_language="de" original_no_xml="Unnd so söllicher sententz nit solte revociert werden (als ich doch nit trüw), so welte ich vyl lieber noch eyn krieg erlyden, da ich zuͦͦ dem dritten maal beroubet bin."/>
    <s translated="false" n="31" original_language="de" original_no_xml="Ja lieber den tod erlyden unnd mit Paulo zuͦ gott ruͤffen: «Wer thuͦt mir uff den lyb, das ich mit gott läbe» [Phil 1, 23], ouch mit dem Jerimia reeden: «Verfluͦcht syg der man, der minem vatter das bottenbrot bracht het, das im eyn sun geboren syge» [Jer 20, 15]."/>
    <s translated="false" n="32" original_language="de" original_no_xml="Mir wäre lieber, ich were an der geburt umbkommen oder in muͦterlyb verdorben, weder inn sölliche schmach ergeben (si res sic se habet)."/>
    <s translated="false" n="33" original_language="de" original_no_xml="So mag nüt annders darnach folgen, dann das ich min vatterland muͦß myden, das ich zuͦͦ dem sibenden maal mit minem bluͦt han helffen schirmen, unnd eyn eerliche, fromme frowen mit den kinden verlassen unnd den bättelsack an hals nemmen unnd in das ewig ellend gan."/>
    <s translated="false" n="34" original_language="de" original_no_xml="Das statt mir daruff."/>
    <s translated="false" n="35" original_language="de" original_no_xml="Man hat sunst arbeytseliger lüten gnuͦg etc."/>
    <s translated="false" n="36" original_language="de" original_no_xml="Darumb so han ich in min alten tagen, damit unnd ich nit erst allso geschmecht unnd geschent wurde, mine gnedigen herren umb barmhertzigkeyth gebetten, da nun nit mangel ist."/>
    <s translated="false" n="37" original_language="de" original_no_xml="Die will söllich ordnung unnd satzung zuͦ unnsern zyten nit im bruch sind gesin unnd nüwlich von gott angefangen, so will gott durch mich sinen punt unnd leges uffrichten unnd die kilch reformieren, unnd mich zuͦ dem hund verordnet, der dem löwen vor soll geschlagen werden unnd das, heyligthuͦmb bin, an dem er anfachen will straafen, so das, will ichs umb siner eeren willen dulden."/>
    <s translated="false" n="38" original_language="de" original_no_xml="Uff das min gnedig herren mich also inn der straaff byßhar hand lassen stan unnd für üch ze keeren befolchen; was gnaden unnd guͦtes ich by üch find, das wend min gnedigen herren mir nit abschlachen."/>
    <s translated="false" n="39" original_language="de" original_no_xml="Ich hoff, ouch ir habind inen daran wol gedienet etc."/>
    <s translated="false" n="40" original_language="de" original_no_xml="Herumb so erman ich üch göttlicher barmhertzigkeyth, diewyl unnd ir genent werdend sün des oberisten gotts unnd vatters."/>
    <s translated="false" n="41" original_language="de" original_no_xml="Das ir das an mir bezügint, das ist gnad unnd barmhertzigkeyth; darby erkent man sine kinder, namlich die sin werch thuͤnd etc.."/>
    <s translated="false" n="42" original_language="de" original_no_xml="Zum dritten, so erman ich üch cristenlicher liebe, die da ist eyn band aller folckommenheyt, die staadt so, eyner treyt die schwachhevt sines nechsten, verzicht dem schuldigen unnd nit raach suͦcht umb siner übelthatt willen etc."/>
    <s translated="false" n="43" original_language="de" original_no_xml="Unnd ansechen die grossen schäden, so ich erlitten han an eer, lyb unnd guͦtt, ouch die trüw, so ich bewisen hab inn gottes wort unnd allen sinen dieneren, unnd die usserlich suͤsse des evangelions keyn tropfen nie versuͦcht han, aber yense überflüssig, besonnder allweg uß dem kelch unnd bächer des herren Jeramie unnd Esaie, da mir folkommene maaß ingeschenckt ist, getruncken han etc."/>
    <s translated="false" n="44" original_language="de" original_no_xml="So ist gott nit ewig erzürnt, sonnder nachlessig allen denen, die in bittend."/>
    <s translated="false" n="45" original_language="de" original_no_xml="Also bit ich üch gemeynlich jetlichen innsunders, mir umb gottes willen verzychen unnd vergeben, wie ir wend, das gott üch vergebe, unnd mir wider zuͦstellen min ammpt, damit ich gott unnd der cristenlichen kilchen dienen möge nach dem befelch gottes."/>
    <s translated="false" n="46" original_language="de" original_no_xml="Dann so will ich mich baß umsechen fürhin unnd wachbarer sin über gottes wort unnd ordnung."/>
    <s translated="false" n="47" original_language="de" original_no_xml="So nutzt mich eyn ammpt nüt, wenn ichs nit zebruchen han, darumb ir gemeynlich bitten, mine gnedigen herren, mich inn gnaden zuͦ bedencken unnd myne alten tag versechen unnd an minen truͤbsälen vernuͤgt sin."/>
    <s translated="false" n="48" original_language="de" original_no_xml="Das will ich umb gott unnd yetlichen beschulden."/>
    <s translated="false" n="49" original_language="de" original_no_xml="Hiemit befilch ich üch gott unnd sinen gnaden etc."/>
  </letter>
</file>
