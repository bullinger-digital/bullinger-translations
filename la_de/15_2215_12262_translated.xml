<?xml version='1.0' encoding='UTF-8'?>
<file>
  <metadata id="12262" id_hbbw="2215" id_irg_sort="2215" id_sort="122150"/>
  <letter>
    <s translated="false" n="1" original_language="de" original_no_xml="Gnad, fryd und eewigs hail."/>
    <s translated="false" n="2" original_language="de" original_no_xml="Christenlicher herr und bruͦder, ich bin allzit indenck üwer besonderbarer trüw, hilff, radt und guͦtthäten, so yr allzit mir und minen sönen thuͦn habend und noch täglich bewysend, darum ich üch zum höchsten dancken und one underlaß den herrnn bitt, er welle es üch und der gantzen loblichen statt Zürich wol vergelten."/>
    <s translated="false" n="3" original_language="de" original_no_xml="Wissend, lieber herr, das ich ein grossen, schwären kummer ghan han von Abrahamen wegen, wie er dann on zwifel durch boͤsy gsellschafft also abgfürt ist worden und also in etwas hochmuͦt, stöltzy und unghorsamy kommen, üwer und anderer frommen gotzglerten und getrüwen herrnn und guͦten gunneren warnungen übersehen und nit ermessen noch verstanden, wo hin es langty unnd was üch, im und unß allen, ja dem gantzen handel gottes dran gelegen wäre, als ers aber jetz zum teil erkent und je lenger je bas mercken und verston wirt."/>
    <s translated="false" n="4" original_language="de" original_no_xml="Und wie ich by üch was und alles hort und verstuͦnd, vermeint ich, nüt besser sin, dann inn mit mir heim ze nemmen und min hand nit gar von im thuͦn, damit es nit boͤser wurde."/>
    <s translated="false" n="5" original_language="de" original_no_xml="Wie ich dann by üch in radt fand, also hab ich sbest thuͦn, wie ein vatter, mit leeren, vermanen, straaffen unnd allem, so ich vermeint han zur sach fuͦgklich und nützlich sin, mit studieren, etwan mit wärcken, wie ein anderer puren knecht, mit schlechtem trincken und essen, das er sich vil demuͤtiget hatt und in ein ghorsamy ergeben, das ich gott drum dancken und in guͦter hoffnunng bin, es werde nun hinfür alles zuͦ guͦtem dienen."/>
    <s translated="false" n="6" original_language="de" original_no_xml="Er hette gern noch etwas zyt zuͦ Zürich gestudiert; aber ich hette es diser thürung nit vermögen."/>
    <s translated="false" n="7" original_language="de" original_no_xml="Also hat gott gefuͤgt, das herr Ludwig, predicant zuͦ Herysow gsin, wie ir wissend, abzogen ist und zuͦ der kilchen genampt Sulga (ligt in der landtvogty Frowenfeld) beruͤft worden."/>
    <s translated="false" n="8" original_language="de" original_no_xml="Also habend die ersamen houptman, rädt und gantze gmeind Herysow mich und Abrahamen gebetten, inen behulffen und beraten ze sin, ein predig, zwo, dry, fier, etc., dann wyter luͦgen und handlen, was gott gfellig ist."/>
    <s translated="false" n="9" original_language="de" original_no_xml="Uff solichs hat sy Abraham versehen und ich mit im, mit radt, gunst und willen unsers geliepten herrnn doctors Vadiani; daran die gantz gmeind ein guͦt gfallen ghan und inn gar zuͦ irem pfarrer und kilchen diener angenommen, wiewol andere, elteren und vilicht gschickter und glerter, inen ouch anzeigt worden sind."/>
    <s translated="false" n="10" original_language="de" original_no_xml="Und also wil ich mit gotz hilff ouch sbest tuͦn, was ich kan und vermag; dann die kilch Hundwyl, da ich bin, und das Herisow ligt nach by einanderen, ongfarlich ein stund, etc."/>
    <s translated="false" n="11" original_language="de" original_no_xml="Hab mir das alein vorbehalten, das ich vorhin üwers radts begeren und alweg mit üwerm gunst und willen handlen will; dann all unser zuͦflucht in allen dingen zuͦ üch, unseren geliepten herrnn und vättern allweg ist."/>
    <s translated="false" n="12" original_language="de" original_no_xml="Hierum bitt ich üch umb gottes eer willen, yr wellind unß wyter sbest thuͦn, helffen und raaten, wie yr alweg gethuͦn haͤnd."/>
    <s translated="false" n="13" original_language="de" original_no_xml="Ich hoff zuͦ gott, es werde zuͦ vil guͦtem in unserm land Appenzell erschiessen."/>
    <s translated="false" n="14" original_language="de" original_no_xml="Wyr wellend ouch mit gotz hilff flissig studieren, wachen und guͦt sorg han; dann der falsch prophet, der fraͤfel münck, genant frater Jacobus Stössel, jetz pfarrer zuͦ Appenzell, je lenger je unverschampter und unbescheidener ist."/>
    <s translated="false" n="15" original_language="de" original_no_xml="Er hatt ouch nit gnuͦg, sin kilchen ze verfüren, sunder hat jetz kurtzlich practiciert mit den bäpstleren, in grossem heiligem schin ein predig oder zwo in Herysow ze thuͦn, nüt dann gottes wort zuͦ ruͦm, frid und einigkeit, etc."/>
    <s translated="false" n="16" original_language="de" original_no_xml="Es ist fürbracht worden, darum geradtschlaget, aber, gott lob, nit über 20 händ in der gantzen gmeind ghan."/>
    <s translated="true" n="17" original_language="la" original_no_xml="Frustra expansum est rete ante alatas aves.">Es ist vergeblich, dass das Netz vor alatas aves expansum ist.</s>
    <s translated="false" n="18" original_language="de" original_no_xml="Es ist jetz 9. augusti grossy kylwy gsin von frömbden und heimschen."/>
    <s translated="false" n="19" original_language="de" original_no_xml="Do han ich inen das göttlich wort verkündt, sy ernstlich und trüwlich gebetten unnd vermant zuͦ göttlichem wort, frid und einigkeit, ouch vor denen falschen propheten, die sy an iren früchten wol erkennend, gewarnet, und ist also jetzmal guͦt fryd und ruͦw in allen unseren kilchen."/>
    <s translated="false" n="20" original_language="de" original_no_xml="Zuͦletst pit ich üch, lieber herr und bruͦder, lond mich sampt dem Abrahamen und Lucassen üch alweg befolen sin, alles umb gottes eer und worts, ouch siner heiligen kilchen wolstands willen, und was üwer will und meinung syge unsertthalb mit Herysow und allen dingen, lond Abrahamen muntlich und mich gschriftlich wissen umb gotz willen, damit wyr alweg zuͦ gottes eer und üwerem willen handlind."/>
    <s translated="false" n="21" original_language="de" original_no_xml="Damit gottes gnad allzit wol befolen."/>
    <s translated="false" n="22" original_language="de" original_no_xml="Datum zuͦ Hundwyl in Appenzell, 16. augusti 1545."/>
    <s translated="false" n="23" original_language="de" original_no_xml="Üwer ghorsamer, williger"/>
    <s translated="true" n="24" original_language="la" original_no_xml="Walther Clarer.">Walter Klarer.</s>
    <s translated="false" n="25" original_language="de" original_no_xml="An m. Heinrichen Bullinger, sinen geliepten herrnn und bruͦder."/>
  </letter>
</file>
