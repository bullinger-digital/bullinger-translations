<?xml version='1.0' encoding='UTF-8'?>
<file>
  <metadata id="12945" id_hbbw="2896" id_irg_sort="0" id_sort="128960"/>
  <letter>
    <s translated="false" n="1" original_language="el" original_no_xml="Τῷ θειοτάτῳ καὶ εὐσεβεστάτῳ ἀνδρὶ Ἡνρίκῳ Βουλλιγχέρῳ εὐ πράττειν Ἰωάννης ὁ Ἐθελοντής."/>
    <s translated="false" n="2" original_language="el" original_no_xml="Ἐπειδήπερ, ὦ πάντων ἐμοὶ φιλέστατε διδάσκαλε, τῇ χθὲς ἡμέρᾳ τοὺς συνόντας ἡμῖν παρεκάλεσας καὶ περί τινων ἀδικημάτων ὡς εἰκὸς πρὸς ἐκείνους διείλεξαι, γλίχομαι κἀγὼ τούτων ἀκηκοέναι."/>
    <s translated="false" n="3" original_language="el" original_no_xml="Πολλὰ θαυμάζω τῶν τοιούτων ἀνθρώπων μοχθερίαν καὶ φαυλότητα ἀεὶ χαιρόντων καὶ ἡσθέντων τῇ τῶν ἄλλων δυστυχίᾳ."/>
    <s translated="false" n="4" original_language="el" original_no_xml="Ἔγωγε νὴ τὸν ∆ία οὕτω διάκειμαι· εἰ πικρῶς τινι ἔχω, οὐ τούτου καταψεύδομαι, ἀλλά, εἰ παρὰ τοὺς νόμους τι πράττειν ὁρῶ, χωρὶς τῷ παρόντι εἰς τὸ πρόσωπον λέγω."/>
    <s translated="false" n="5" original_language="el" original_no_xml="Τοιαῦτα πέπρακταί σοι, εἰ μὴ βούλει ἀπέχεσθαι τούτων· τῇ βουλῇ ἢ τῷ διδασκάλῳ διασαφηνίσαι δεῖ."/>
    <s translated="false" n="6" original_language="el" original_no_xml="Ἀξιῶ δὲ καὶ δέομαί σου μετ' εὐνοίας θεωρεῖν, οὐ γὰρ μεμφόμενός σε ταῦτα λέγω."/>
    <s translated="false" n="7" original_language="el" original_no_xml="Καὶ πειθαρχεῖν τοῖς διδασκάλοις καί, ὡς συνελόντι ἁπλῶς εἰπεῖν, ποιεῖν τὰ καθήκοντα· τοῦτο καλῷ κἀγαθῷ ἀνδρὶ πρέπειν οἶμαι καὶ μὴ ὑμῖν ψευδῆ γράφειν καθ' ἡμῶν καὶ ἀσχολίαν σοι παρέχεσθαι."/>
    <s translated="false" n="8" original_language="el" original_no_xml="Ἤδη δέ τινες τούτων τὰ ἐναντία πράττουσιν, κρυφίως καὶ λάθρα αἰτιώμενοι ἡμῶν καὶ τὸ μέγιστον περὶ οὐδένων ψευδομένους κατηγοροῦντες ὡς οἱ παῖδες."/>
    <s translated="false" n="9" original_language="el" original_no_xml="Βδελυροῦ καὶ ἐξαγίστου ἀνδρὸς ἔργον ἐστὶν ἀληθῶς, ὡς ἐγὼ κρίνω, καὶ τὸ παροίμιον μάρτυρα παρέχομαι· κλέπτης τὸν ἥλιον φεύγει καὶ τὴν νύκτα ἀγαπᾷ."/>
    <s translated="false" n="10" original_language="el" original_no_xml="Ἐκ τούτων τινῶν δῆλον, ὅτι δύο ἐστὶ γένη ἀνθρώπων."/>
    <s translated="false" n="11" original_language="el" original_no_xml="Ἓν μὲν εὐφραίνει τῶν ἄλλων συμφορᾷ καὶ δυσπραξίᾳ καὶ ἐπὶ ταύτῃ ὡς μάλιστα ἐπιγαυροῦται τοὺς φίλους πρὸς ἀλλήλους εἰς ἔχθραν καταστῆσαι."/>
    <s translated="false" n="12" original_language="el" original_no_xml="Τοιούτων ἔργον τυγχάνει ὄν, οὓς φύσει μισῶν ὑπάρχω καὶ πάντες ὀλίγου δεῖν φθονοῦσιν καὶ εἰκότως."/>
    <s translated="false" n="13" original_language="el" original_no_xml="Εἰσὶ γὰρ ὡς σφήν· τῶν κακῶν αἴτιοι τὰς πόλεις κατασκάπτουσιν, προδόται τῆς πατρίδος γίγνονται, δῶρα δέχοντα[ι] καὶ τὸν θεὸν ἀρνοῦσιν."/>
    <s translated="false" n="14" original_language="el" original_no_xml="Θάττερον δ' ἡ ἀρετὴ προτρέπει πράττειν τὰ δέοντα, καὶ φύσει εὐλαβεῖται κακὰ ποιεῖν."/>
    <s translated="false" n="15" original_language="el" original_no_xml="Τοιούτους ὄντας ἐπαινῶ καὶ ἐγκομιάζομαι."/>
    <s translated="false" n="16" original_language="el" original_no_xml="Ὁποτέροις οὖν ἂν αἰσθάνῃ τὰ πραχθέντα συνενεγκόντα, ταῦτα δὴ αἱρούμενος ὀρθῶς βουλεύοις ἄν."/>
    <s translated="false" n="17" original_language="el" original_no_xml="Ὁμολογῶ μὲν ἐξ ἐμφανοῦς πολλὰ πεποιῆσθαι ὑφ' ἐμοῦ μὴ προσήκοντα."/>
    <s translated="false" n="18" original_language="el" original_no_xml="Πάντες ἁμαρτάνομεν, καὶ χωρὶς ἁμαρτίας οὐδείς."/>
    <s translated="false" n="19" original_language="el" original_no_xml="Ἀλλ' ἴσως λογίσαιτο ἄν τις παρ' ἑαυτῷ, ὅτι χρῶνται παραδείγματι καὶ ὑποδείγματι τῶν ἀλλοδαπῶν καὶ ὡς ἡμεῖς εἰς ἀλλοτριότητα κατέστημεν ἐκείνους, ἢν τάχα ἀλλοτριοπραγῶσιν."/>
    <s translated="false" n="20" original_language="el" original_no_xml="Πρὸς τοῦτο τοιαῦτα ἀποκρίνομαι, ὅτ' οὐδέποτε εἰς τὸν νοῦν τοιοῦτό τι ἐκπαρέστημεν καὶ ἐπὶ τούτῳ οὐκ ἀφικόμην, ἀλλὰ ζῆν μετὰ τῶν ἄλλων βούλομαι, ὡς οἱ νόμοι κελεύουσιν οἱ ὑμέτεροι."/>
    <s translated="false" n="21" original_language="el" original_no_xml="Εἰ δὲ μή, δίκην δώσω."/>
    <s translated="false" n="22" original_language="el" original_no_xml="Τέλος δὲ πολλὰ δεηθῆναί σου βούλομαι δεικνῦναι ἡμῖν συκοφάντην ἐκείνον, καὶ εὑρήσεις πολλὰ ἐψευσμένον καὶ μὴ τολμήσοντα παρόντων ἡμῶν λέγειν."/>
    <s translated="false" n="23" original_language="el" original_no_xml="Πολλὰ ἔτ' ἔχω εἰπεῖν, ἀλλὰ μετὰ ταῦτα περὶ πάντων διαρρήδην πρὸς σὲ διαλέξομαι."/>
    <s translated="false" n="24" original_language="el" original_no_xml="Ἀξιῶ σε ταῦτα μετ' εὐνοίας θεωρεῖν."/>
    <s translated="false" n="25" original_language="el" original_no_xml="Ἔρρωσο καὶ διατέλει εὐ διάγων."/>
    <s translated="true" n="26" original_language="la" original_no_xml="Ioannes Vulteius Hessus.">Johannes Vulteius Hessus.</s>
    <s translated="true" n="27" original_language="la" original_no_xml="Doctissimo atque pientissimo viro Henrico Bullingero, praeceptori suo.">An den höchstgelehrten und frommen Mann Heinrich Bullinger, seinem Lehrer.</s>
  </letter>
</file>
