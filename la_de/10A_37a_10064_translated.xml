<?xml version='1.0' encoding='UTF-8'?>
<file>
  <metadata id="10064" id_hbbw="37a" id_irg_sort="999937" id_sort="100371"/>
  <letter>
    <s translated="false" n="1" original_language="de" original_no_xml="Allen getrüwen und christenlichen pfarherren und predicanten der grichten der Statt Bremgarten unnd der pfarren inn Fryen Ämpteren im Ergöw, minen geliepten bruͤderen, wünsch ich, Heinrych Bullinger, gnad, fryd unnd barmhertzigkeyt vonn Gott, dem vatter, durch unseren herren Jesum Christum."/>
    <s translated="false" n="2" original_language="de" original_no_xml="Nach vilfaltigem und ernstlichem ansträngen habennd ir mich, lieben bruͤdern in Christo, überwunden, das ich nach der gnad, die mir gott geben hat, üch wider die widertöufferischen säct mit disem buͦch beholffen und ze willen worden bin."/>
    <s translated="false" n="3" original_language="de" original_no_xml="Sehend aber zuͦ, in was gfaar und argwon ich mich mitthinzuͦ gestellt hab, als der ich einfalter nach vil erfarnen und hochbegaapten menneren schryben gedar."/>
    <s translated="false" n="4" original_language="de" original_no_xml="Darumb üch dann gebüren wirt min arbeyt, einfalte und trüw also ze verantwurten, das sy mir nitt in ein vorgricht verkeert und verrächnet werde, sam ich mich understande, dise händel besser und anders ze fuͤren, daß sy gethon, durch die aber gott siner kilchen vil guͦts bewisen hat."/>
    <s translated="false" n="5" original_language="de" original_no_xml="Ein sömlich gmuͤt ist so gar verr von mir, das ich nützid mee hasß dann eygent rächtige unnd eygenselbs wolgfallen."/>
    <s translated="false" n="6" original_language="de" original_no_xml="Welches laster von yedem christen grewenlich sol geschohen werden, in sonders aber von denen, die dem volck gottes mitt dem wort deß herren, zucht und unschuld vorgond."/>
    <s translated="false" n="7" original_language="de" original_no_xml="Dann nemmend war, was die kilchen gottes ye unnd ye verworren unnd geschediget habe wirser unnd grusamklicher dann eygenträchtigkeyt unnd eygenselbs wolgefallen."/>
    <s translated="false" n="8" original_language="de" original_no_xml="Die verfuͦrt Chore, Dathan und Abyron, die selb pflantzet ouch die mißverständ und spaltungen in der kilchen zu Corintho, alle zwyträcht und tödtliche prästen, die die kilchen gottes ye und ye erlitten hat, sind dahar ursprüngklichen erwachsen, deß man hälle zeychen hat an den houptsäckteren, am Valentino, Martione, Arrio unnd am bapst."/>
    <s translated="false" n="9" original_language="de" original_no_xml="Ja warumb widersträbend ouch hütt by tag vil ouch der verwändten gleerten der offenen waarheyt, onet das sy eygenrichtige unnd eygenselbs wolgfallen rytet?"/>
    <s translated="false" n="10" original_language="de" original_no_xml="Unnd woruß ist unser widertöufferischer handel anders dann uss eygenrichtige, stöltze unnd geystlicher hochfart erwachsen?"/>
    <s translated="false" n="11" original_language="de" original_no_xml="Darumb dann Paulus nit vergäbens so trüwlichen bittet und ermanet, sye yenen ein fünckle deß geysts, trüw unnd redliche in unns, so söllind wir doch einmuͤtig sin, einerley verstandts unnd meynung, damit wir nüt thuͤgind uß uppiger eer oder uss ghäder unnd verbunst."/>
    <s translated="false" n="12" original_language="de" original_no_xml="Item das sich niemants über das erhebe, das er aber ist, unnd sich mee understannde ze können, dann er aber kan unnd der glouben leert; sunder wir söllennd demuͤtig sin und ye einer den andren höher schetzen dann sich selbs, das keiner nun sinen eygnen rhuͦm und nutz suͦchen welle etc."/>
    <s translated="false" n="13" original_language="de" original_no_xml="Welches nun alles uns billich ein getrüwe warnung sin sol, das wir uss unserer fleyschlichen anfächtung uns nützid fürnemmen söllennd, sunder underthon dem geyst der warheyt."/>
    <s translated="false" n="14" original_language="de" original_no_xml="Dann ye so ist der verstand der propheten den propheten underthon."/>
    <s translated="false" n="15" original_language="de" original_no_xml="Und ist ouch gott nit ein gott deß zwytrachts und der uneynigkeit, sunder er ist ein gott deß fridens in allen gemeynden unnd kilchen."/>
    <s translated="false" n="16" original_language="de" original_no_xml="Also hab ich yetzt das buͦch geschriben, niemants vor ze urteylen, niemants zuͦ verachten noch ze lychteren, nützid eygenrichtigs ynzefuͤren oder neyswas mit sömlichem wolgefallen zeschirmen, das ich nitt welle dem geyst der propheten (so inen bessers eroffnet) underthon sin, sunder was ich schryb, schryb ich zuͦ guͦtem der warheyt, zuͦ fridenn der kilchen unnd bewarung der einfalten."/>
    <s translated="false" n="17" original_language="de" original_no_xml="Darinn ich mich ouch nit schämen, denen ze volgen, die ouch inn disen händlen gearbeytet habend, das ich ouch an etlichen stuckenn dises buͦchs uff sy gewisenn hab."/>
    <s translated="false" n="18" original_language="de" original_no_xml="Dann Paulus spricht: „Ir söllend den geyst nitt ußlöschen noch die prophecy verachten."/>
    <s translated="false" n="19" original_language="de" original_no_xml="Ir söllend alle ding bewären und, was guͦt unnd grecht ist, behalten“ [1Thess 5, 19-21]."/>
    <s translated="false" n="20" original_language="de" original_no_xml="Also wil ich yetzt das buͦch von üch uffgenommen werden, das ir alle ding gegen der warheit halltind, das ist, mitt dem wort gottes bewärind, unnd so verr es mit dem selben lutet und uß dem selben befestnet unnd ggründt ist, im glouben gäbind."/>
    <s translated="false" n="21" original_language="de" original_no_xml="Dann wär sind wir arme sündigen menschen sust, das man uns gloube, wenn wir deß herren wort nit redend und anzeygend?"/>
    <s translated="false" n="22" original_language="de" original_no_xml="Demnach wil ich üch trüwlichen ermanet und gebätten habenn, das ir dise min arbeyt nit also mißbruchind, das ir dester träger oder sumsäliger werdind in der heyligen gschrifft und vermeinind, man habe üch das notwendig zuͦ disem handel ußgezogen."/>
    <s translated="false" n="23" original_language="de" original_no_xml="Also sind ouch vor zyten unsere vorfaren durch die collecturen, commentarien, tractet und summisten ab der gschrifft abgefuͤrt, das dannethin einer uß dem andren nam und in ein andre form stallt und mitthinzuͦ schreib, was sin anfächtung was."/>
    <s translated="false" n="24" original_language="de" original_no_xml="Und hette man aber wol mögen darvor sin, wenn man nit allein allen flyß geleyt hette uff die ußzüg, sunder vil mee uff die geschrifft."/>
    <s translated="false" n="25" original_language="de" original_no_xml="Die gschrifft ist glych eynem kostlichen unerschöpfften schatz und goldgruͦben, daruß vil golds zuͦ nutz der menschen getragen wirt, glych wie ouch uß der gschrifft mengerley zuͦ guͦtem der menschen gemachet und geschriben wirt."/>
    <s translated="false" n="26" original_language="de" original_no_xml="Noch dennocht ist die goldgruͦb unnd der schatz allwägen mee und höher, als uff den man allwäg ein grösser uffsähen hat."/>
    <s translated="false" n="27" original_language="de" original_no_xml="Also sol uns ouch das wort gottes sin."/>
    <s translated="false" n="28" original_language="de" original_no_xml="Dann Solomon spricht nit vergäbens: „Vil buͤcher machen hat kein end“ [Pred 12, 12]."/>
    <s translated="false" n="29" original_language="de" original_no_xml="Das red ich nun alles daruff, lieben bruͤder, das niemants die arbeyt und hilff, die der kilchen von dieneren deß worts vilfaltig gethon wirt, mißbruche damit, das er vermeyne, yetzdan, so er ein anleytung hat, durch die institution, annotation oder commentarii alles richtig sin unnd der byblien oder flyssigen studierens nit mee not sin, darumb der handel inn kürtze mit disem oder yhenem buͤchlin verfasset syge."/>
    <s translated="false" n="30" original_language="de" original_no_xml="Dann sömliches ward nye desse meynung, der dir das buͦch zuͦ guͦtem schreyb, sunder er wolt dich anfuͤrenn an die gschrifft, das du all din flyß darinn gebruchtest."/>
    <s translated="false" n="31" original_language="de" original_no_xml="Dann wellicher keyn anleytung zuͦ keinen händlen hatt, der hatt ouch ein unlust ze hanndlen."/>
    <s translated="false" n="32" original_language="de" original_no_xml="Darumb wirdt nun der kilchen ein lychterung inn händlen gethon, nitt das du nun am selbigen söllist gnuͦg haben, sunder fruͦtig unnd flyßlich der waarheyt gottes mitt liebe unnd glouben nachgründen."/>
    <s translated="false" n="33" original_language="de" original_no_xml="Also söllennd ir nun die hilff, subsidia, tröst und annotationen disers mines unnd alle andere menschliche buͤcher läsen, den grund uff die warheyt setzen und den verstannd uss der geschrifft bringen unnd nitt dryn tragen."/>
    <s translated="false" n="34" original_language="de" original_no_xml="Damit werdend üch der glöubigen gschrifften vil nützen unnd gar nit von der geschrifft abfuͤren."/>
    <s translated="false" n="35" original_language="de" original_no_xml="Dann ye so reycht min fürnemmen in disem buͦch allein daruff, daß ich üch bloß in eynem fürgon anzeyge, das der widertöufferisch geyst ein valscher geyst syge, unnd damit üch stercke unnd veranlasse, wyter nachin zegründen mitt unnd in der gschrifft, werdend ir den schalck unnd iro buͤbery, jaa glychßnery, ye länger ye häller mercken, und das sy nützid anders sind dann gschirr deß bösen, dardurch er understadt das euangelion zuͦ undergraben mit der schuflen der demuͤtigen geystligkeit."/>
    <s translated="true" n="36" original_language="la" original_no_xml="Collos. 2[18-23].">218-23.</s>
    <s translated="false" n="37" original_language="de" original_no_xml="Dann es stadt üch zuͦ, das ir in sömlichem anryten deß bösen mannlich und dapffer sygind und andre einfalten ouch sterckind."/>
    <s translated="false" n="38" original_language="de" original_no_xml="Darumb sol üch ir gschwätz und thür reden gar nit erzegen."/>
    <s translated="false" n="39" original_language="de" original_no_xml="Dann was kan man thürers redenn, dann die schwartzkünstler redend?"/>
    <s translated="false" n="40" original_language="de" original_no_xml="Item dann der tüffel selbs zum herren sprach: „Ach, was wiltu dich unser annemmen, Jesu Nazarene?"/>
    <s translated="false" n="41" original_language="de" original_no_xml="Ich weyß wol, wär du bist, frylich der heylig und gesalbet gottes“ [Lk 1, 34]."/>
    <s translated="false" n="42" original_language="de" original_no_xml="Und über Paulum und Silam: „Dise menschen sind deß höchsten gottes diener und predigend üch den rechten wäg zum heyl“ [Apg 16, 17]."/>
    <s translated="false" n="43" original_language="de" original_no_xml="Redend nit ouch die verworffnen im evangelio: „Herr, herr, habend wir nit in dinem nammen prophetiert und in dinem nammen tüfel ußgetriben unnd durch dinen nammen grosse ding gethon?“"/>
    <s translated="false" n="44" original_language="de" original_no_xml="„Unnd denn wird ich inen fry heruß sagen“ (spricht Christus): „Ich wil üwer nit“ [Mt 7, 22f]."/>
    <s translated="false" n="45" original_language="de" original_no_xml="Darumb lassend üch, lieben bruͤder, ir gschwätz nützid erzegen noch ir gyfftig tröwen schreckenn; dann also trouwt ouch vorhin das Bapstuͦmb."/>
    <s translated="false" n="46" original_language="de" original_no_xml="Unnd so sy sich von der kilchen absünderend, so gedenckend an das wort Johannis: „Sy sind von unns gangen, sy warennd aber nitt der unseren“ [1Joh 2, 19]."/>
    <s translated="false" n="47" original_language="de" original_no_xml="Machennd sy inen dann parthen und junger, so gedenckend an das wort Pauli: „Und uß üch selbs werdend menner kummen, die werdent verworne ding leeren und junger an sich hencken“ [Apg 20, 30]."/>
    <s translated="false" n="48" original_language="de" original_no_xml="Rottendt sy sich dann zuͦ uffruͦr, so ermanend dennoch die obren, das sy das böß, unruͤwig abstellind und lieber wöllind ein hampflen böser buͦben straaffen dann hernach ein gantzen huffen verfuͤrter gar vertylgen."/>
    <s translated="false" n="49" original_language="de" original_no_xml="Sust söllend ir nun nitt sinnen noch sorgen, das sy ützid mit irem rotten unnd uffruͦren mögind fürbringen."/>
    <s translated="false" n="50" original_language="de" original_no_xml="Dann läse man alle historien, heylige und unheylige, findt man wol, das glyche uffruͤr angehept syend, aber nitt, das sy ye habend ützid mögen fürbringen, sunder allwegen mitt grossem ellend nydergeleyt syend."/>
    <s translated="false" n="51" original_language="de" original_no_xml="Darum söllend ir sicher und getröst ston, uff fryden und eynigkeyt tringen und mit stanthaffte das ungewytter alles erdulten unnd lassen hinüber gon."/>
    <s translated="false" n="52" original_language="de" original_no_xml="Und so üch wölte die arbeyt ze schwär sin oder beduncken, lieber so ermässend, was Moses, der trüw diener gottes, erlitten hab mitt uffruͦren, abfaal, unordnung etc., was ouch Samuel unnd Hieremias, ja ouch Christus und Paulus besonders von glychßneren unnd sömlichen glyßguͦgen erlitten habind."/>
    <s translated="false" n="53" original_language="de" original_no_xml="Und sind unerschrocken und stanthafft; gott wirdt gnad thuͦn unnd üwer trüw beholffen sin."/>
    <s translated="false" n="54" original_language="de" original_no_xml="Dann ye so muͦß aller falsch gwüßlich brächenn."/>
    <s translated="false" n="55" original_language="de" original_no_xml="Wyter ist nit nodt von üwerem ampt, wäsen und läben, ouch leeren ze schryben, sidmal unnd Paulus dry epistlen an Timotheon und Titum geschryben hatt."/>
    <s translated="false" n="56" original_language="de" original_no_xml="Flyssend üch der warheyt, unschuld unnd trüw."/>
    <s translated="false" n="57" original_language="de" original_no_xml="Tringend daruff, das das volck gott in Christo trüwlichen erkenne, in inn vertruwe, inn anbette, anruͤffe unnd mit frommkeyt vereere."/>
    <s translated="false" n="58" original_language="de" original_no_xml="Das yeder sin nächsten liebe, niemandts den anderen verforteyle noch schedige, sunder mit zucht unnd eer yederman by dem anderen in fryden ruͦwe."/>
    <s translated="false" n="59" original_language="de" original_no_xml="Hiemit sind gott befolhen unnd gebetten, das ir trüwe vätter üwers volcks syend unnd deß grossen gottes yngedenck syend, der üwer schäfflinen bluͦt von üweren henden erforderen wirdt, wachend ir nitt wol."/>
    <s translated="false" n="60" original_language="de" original_no_xml="Darumb lassend üch üwer ampt angelegen sin."/>
    <s translated="false" n="61" original_language="de" original_no_xml="Datum ze Bremgarten, uff den geburt tag unsers erlösers Jesu Christi im Jar 1530."/>
  </letter>
</file>
