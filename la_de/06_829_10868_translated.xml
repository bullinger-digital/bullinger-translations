<?xml version='1.0' encoding='UTF-8'?>
<file>
  <metadata id="10868" id_hbbw="829" id_irg_sort="829" id_sort="108290"/>
  <letter>
    <s translated="true" n="1" original_language="la" original_no_xml="Sese plurimum comendat.">Er fährt viel davon ab.</s>
    <s translated="false" n="2" original_language="de" original_no_xml="Ernwirdiger, Hochgelerter her, mein sonder lieber mitbrueder, her Barptlome, pfarher zu Walchenhoffen, hat mich etliche ewere zugesante missive und schrifften ersächen lassen, darab ich gleich wol groß verwunderung ewer humanitet empfangen und mich des, ir ain sonderer Moecenas (aller gutthertzigen und dem, so durch die gnadt gottes in sein wort lassen gefallen und haymlichen mitleydens tragen), erinndert und leichtlich zu mercken, darneben auch, das ir ain man aller ern und lobwirdigs und ein liebhaber gotlicher und menschlicher kunste seyt, wol erkennett."/>
    <s translated="false" n="3" original_language="de" original_no_xml="Dannenher hab ich mir durch mein schriften unnd lebendigen gaist (wie wol todten buchstaben), aber aws vermessenhait und torhayt gegen solichem erlichen mann, uberlanndt khuntschafte zu machen nit umbgan mögen."/>
    <s translated="false" n="4" original_language="de" original_no_xml="Dweylen aber (der maynung divi Pauli) die war bruederlich lieb in ertzaygung der werck vermerckt und ye ain cristenmensche dem andren zu ertzaigen schuldig dernhalber hab ich e[wer] w[yshart] gleich more Parthorum mit lern henden, one gaben, wie wol unnutze und klain, nit anröden, durch welche ich mich bey ew und allen gutgleubigen ewigklich einzuleiben begere."/>
    <s translated="false" n="5" original_language="de" original_no_xml="Soliche gabe, sprich ich horologio sciothericon, auff der alten manier meyner hanndt arbayt, so ich ditzmals kain pössere vermag, bitt ich, welent guettes willens, wie ichs hertzlichen mayne, von dem iren freundt auffnemen, den willen für die werck hierinn erkennen wan der arm poet gipt sein gedicht; und se ich, das ew solichens von mir angenemm, wirde ich inkunftig ein anders und mers zuzestellen verursacht."/>
    <s translated="false" n="6" original_language="de" original_no_xml="Hab ich e. w. vertrewlicher maynung, dem ich mich gants zu diensten undergib, nit verhalten und hieruber gott dem hernn bevolchen haben."/>
    <s translated="false" n="7" original_language="de" original_no_xml="Datum Fuessen, den 24. may anno 36."/>
    <s translated="false" n="8" original_language="de" original_no_xml="Martin Furttenbach, statschreyber zu Fuessen."/>
    <s translated="false" n="9" original_language="de" original_no_xml="Dem ernwirdigen und hochgelertten hem Heinrico Bulliger, predicanten und diener der gemaindt und kurchen gottes zue Zurche, meynem gunstigen hem und sondern Moecenaten zu handen."/>
  </letter>
</file>
