<?xml version='1.0' encoding='UTF-8'?>
<file>
  <metadata id="10204" id_hbbw="173" id_irg_sort="173" id_sort="101730"/>
  <letter>
    <s translated="false" n="1" original_language="de" original_no_xml="Min gantz früntlich gruͦtz und alzytt willige und unverdroßne dinst zuͦ vor, günstiger und geliepter bruͦder im herren."/>
    <s translated="false" n="2" original_language="de" original_no_xml="Ich bin uff hütt zu Bremgarten gesin und alda von unserem guͦtten herren und bruͦder schultheißsen Mutßly vernommen, daß mich gar befrömdtt und unbillich hatt."/>
    <s translated="false" n="3" original_language="de" original_no_xml="Und ist daß namlich der handel von deß vergangnen tags, so jetz vor wienecht zuͦ Baden gehalten ist, von welcher handlung er von uch ettwaß worten verstan[den], so vilicht unseren herren von Zürich von unserer heren von Bern radtsbotten söl begägnett sin, alls namlich daß sy unserer herren von Bern halber sollind one hilff und ganß radtloß oder trostloß gestanden sin, und also inen ins rächt verwyllgen umb sölcher ursach."/>
    <s translated="false" n="4" original_language="de" original_no_xml="Nun aber, diewil und ich jetz uff wienächt zuͦ Bernn von mim herr vennrichen Imm Hagg vil ein anders verstanden hab, das doch sölchem gar widrig ist, und ich im ouch gern wölty zuͦschriben daß, so under uch die sag und Mag ist, und ich nun aber deß nit so gar gewüß, ist min früntlich bitt an uch, irr wellend der sach und sölcher red dester eygentlicher nochfragen und mich, oder allein min obgenanten herr schultheisen, sölichs berichten."/>
    <s translated="false" n="5" original_language="de" original_no_xml="Dan daß sag ich: Hand unserer herren radtsbotten von Bern sölichs gehandlett, so hand sy es uß inen selbs und nit uß miner gnädigen herren empfeich, ouch sidhar zuͦ Bern nit die warheyt dargethon."/>
    <s translated="false" n="6" original_language="de" original_no_xml="Und darum, diewil ir ouch herwiderumb daß geschrey und die sag zuͦ Bernn vernemmind, ist mir sölichs von mim herr vennrichen Petren Im Hag selbs gesagt uffs nechsten vergangnen wienechts tag."/>
    <s translated="false" n="7" original_language="de" original_no_xml="Dan alls ich by zwo stunden zuͦͦ Bernn in sim huß by im bin gesassen und under vil reden ouch inn von sölchem abscheid deß tags gefragt han, hatt er mir geantwurttet, er wüsse noch nütt drumb, er sige noch nit bin botten gesin, doch so habint sy in empfelch, daß sy by denen von Zürich söllint stan, und uff daß sy da gar und gantz den fünff ortten inn und zuͦ keinem rächt standint, dan sölichs rächt möchtind wir eben alls wol alls sy nit erlyden, ursach unsers mandatt sige scherpfer, und wen es ab üch keme, so were es zuͦm nächsten ouch an unß."/>
    <s translated="false" n="8" original_language="de" original_no_xml="Und hatt hiemitt mir bede mandat miner gnädigen herren und ouch das deren von Zürich zeigett etc."/>
    <s translated="false" n="9" original_language="de" original_no_xml="Noch sölchem uff dem abent ist er mir bekommen bim münster und mir gerüfft und gesprochen: «Wie du mir hast hüt gesagt, also ist es gangen.»"/>
    <s translated="false" n="10" original_language="de" original_no_xml="Ich aber hatt im gesagtt, wie ich vernomen hette, daß die von Zürich sich begäben hätten, den fünff orten ins rächt zuͦ stan."/>
    <s translated="false" n="11" original_language="de" original_no_xml="Und wyter redt er: «Das gott trülich erbarm!"/>
    <s translated="false" n="12" original_language="de" original_no_xml="Ich mein, das gott gar wider uns sige."/>
    <s translated="false" n="13" original_language="de" original_no_xml="Ich weiß schier nit, weß wir unß sond zuͦ denen von Zurich versähen."/>
    <s translated="false" n="14" original_language="de" original_no_xml="Sy wend nit bestendig sin, dan wie die fünff ortt hand wellen ein antwurtt von inen haben, und sy deß nit hand gewallt gehebt, hand sy noch me gewallt hindersich geschickt, und noch dem, alls der gewalt inen komen, inen ins rächt verwilgett, und daß wider unserer botten und deren von Basell geheyß, günst und willen, daß unß nun übel beschwecht."/>
    <s translated="false" n="15" original_language="de" original_no_xml="Doch so hand sy noch daß vor innen, daß sy alleinig also verwilligett hand, daß sy vermeinend, sy habint nütt wider den lantzfriden gehandlett» etc."/>
    <s translated="false" n="16" original_language="de" original_no_xml="Sölichs, lieber Meyster Heinrich, ist mir von dem genanten warhafften man selbs gesagtt."/>
    <s translated="false" n="17" original_language="de" original_no_xml="Darby ir wol mogen abnemen, waß für ein listiger tüffel in der sach umgatt, dan die großt klegt und sorg zuͦ Bern, alls ich ouch von anderen gehörtt han, weder daß die von Zürich nit wellind handvest sin, und statt vast wol in Bernn etc."/>
    <s translated="false" n="18" original_language="de" original_no_xml="Damitt dem herren Christo trülich bevolchen."/>
    <s translated="true" n="19" original_language="la" original_no_xml="Datum 1533, die 8. ianuarii.">Gegeben 1533, am 8. Januar.</s>
    <s translated="false" n="20" original_language="de" original_no_xml="Umb bruͦder Andreß Rappenstein statt es woll."/>
    <s translated="false" n="21" original_language="de" original_no_xml="Uwer alzit williger Hemman Haberer, schaffner, zuͦ Hallwyll."/>
  </letter>
</file>
