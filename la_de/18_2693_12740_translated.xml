<?xml version='1.0' encoding='UTF-8'?>
<file>
  <metadata id="12740" id_hbbw="2693" id_irg_sort="2693" id_sort="126930"/>
  <letter>
    <s translated="false" n="1" original_language="de" original_no_xml="Min gantz willig dienst, früntlicher gruͦß und was ich üch eeren, liebs und guͦts vermag, bevor, frommer und wyser, insonders geliebter herr und fründ!"/>
    <s translated="false" n="2" original_language="de" original_no_xml="Uwer früntlich schriben, deß datum des 10. novembris stadt, hab ich sampt den bygelegten copien in mines lieben und guͦten fründts und mittburgern Heinrychen Thomans brieffen yngeschlossen eigentlich und wolverwart empfangen."/>
    <s translated="false" n="3" original_language="de" original_no_xml="Sagen üch hieruff gantz flyssigen und hohen danck, zum ersten, das ir mich so gantz guͦtwillig uff min einfallt schryben und begaͤren in die zaal üwer vertruwten und lieben fründen annemmend."/>
    <s translated="false" n="4" original_language="de" original_no_xml="Dorumb moͤgend ir üch vertroͤsten, das ich mich hinwiderumb gaͤgen üch, so vil mir gott sin gnad verlicht, früntlich und bruͤderlich halten wil."/>
    <s translated="false" n="5" original_language="de" original_no_xml="Demnach danck ich üch ouch umb die muͤy und arbeit üwers flyssigen schribens der copien von den fürnemmen thaaten dises kriegs biß uff den 30. octobris vergangen."/>
    <s translated="false" n="6" original_language="de" original_no_xml="Da danck ich ouch gott, unserm herren, von dem alein der syg gaͤben wirt, das er mitt sinen genaden das christenlich heer wider die tyrannischen antichristischen macht bißhar gnediklich erhallten hat."/>
    <s translated="false" n="7" original_language="de" original_no_xml="Den woͤllend wir fürohin trüwlich bitten, das er uns wyter erhallte, dem find sin hertz nemme, sin krafft und armm zerbraͤche und mitt uns nach sinen eeren und unserm heyl handle."/>
    <s translated="false" n="8" original_language="de" original_no_xml="Der herr, so er woͤlte, moͤchte er durch absterben des pharaonischen Juliani und Maxentii disen krieg wol scheyden."/>
    <s translated="false" n="9" original_language="de" original_no_xml="Wir woͤllend aber dem herren nut vorschriben, sunder siner gnaden warten, umb gedullt, wyßheit, hilff und bystand bitten."/>
    <s translated="false" n="10" original_language="de" original_no_xml="Er weist, wie es sinen eeren und unserm heyl amm besten fuͤgen und fürstendig sin mag."/>
    <s translated="true" n="11" original_language="la" original_no_xml="Fiat voluntas dei!">Der Wille Gottes geschehe!</s>
    <s translated="false" n="12" original_language="de" original_no_xml="Das ir üch so gantz früntlich befolhen habend Heinrychen Thoman, der seer vil liebs und guͦts von minem gnedigen fürsten und herren, dem lantgraffen, und insonders von üch ruͤmpt, dorumb woͤlle üch der herr, alles guͦten rycher beloͤner, verlihen nach uwers hertzen begaͤr."/>
    <s translated="false" n="13" original_language="de" original_no_xml="Koͤnde ich aber ouch danckbarkeit üch bewysen, soͤllte nitt gespart werden."/>
    <s translated="false" n="14" original_language="de" original_no_xml="Hoff, ir habind inn nach üwer lieb und früntlikeit fürohin wie bißhar befolhen."/>
    <s translated="false" n="15" original_language="de" original_no_xml="Dem wytberuͤmpten und getruwen herren doctorn Meggenbach woͤllend widerumb in minem und mines lieben sons Gwaltheri namen früntlich gruͤssen und imm von uns alle lieb und dienst anzeigen."/>
    <s translated="false" n="16" original_language="de" original_no_xml="Nach diserm uwerm ersten schriben ist mir ouch üwer ander zuͦschriben, des datum lut 21. novembris, naͤcht überantwort, uß welchem ich wol  verstanden, das ir minen brieff, herrn Goͤrgen Froͤlichen, stattschrybern zuͦ Augspurg, minem lieben herren und bruͦder, zuͦgesandt, empfangen, doch den zuͦgelegten miner gnedigen herren fürtrag noch nitt empfangen habend - da ich nitt anders gedenck, dann das es zuͦ Constantz by minem lieben herren und bruͦder M. Ambrosio Blaureren uffgehalten, nun mee aber üch behendiget worden sye."/>
    <s translated="false" n="17" original_language="de" original_no_xml="Doch wo das nitt beschaͤhen, hab ich hie zuͦ guͦter fürsorg ein ander exemplar gelegt."/>
    <s translated="false" n="18" original_language="de" original_no_xml="Bitt, ir woͤllind das früntlicher meinung von mir uffnemmen."/>
    <s translated="false" n="19" original_language="de" original_no_xml="Die nüwe zytung, die Heinrych Thoman geschriben, acht ich wol, werde mir noch hütt ouch zuͦ saͤhen werden."/>
    <s translated="false" n="20" original_language="de" original_no_xml="Nüwer zytung habend wir nut, onet das ettliche ort begaͤrt habend, einen tag zuͦ beschriben (welchs ouch beschaͤhen ist) gen Baden uff sontag vor Nicolai."/>
    <s translated="false" n="21" original_language="de" original_no_xml="Hiemitt befilch ich mich fürohin in üwer lieb und früntschafft früntlich begaͤrend, so sich wyter ettwas zuͦtruͤg gedaͤchtnuswirdigs, das ir mir soͤmlichs mittteylen woͤllind der formm und gstallt, wie ich vormals zum andern mal copien vom 31. augusti untz 30. octobris empfangen hab."/>
    <s translated="true" n="22" original_language="la" original_no_xml=" propter seriem et veritatem historiae.">Wegen der Reihe und der Wahrheit der Geschichte.</s>
    <s translated="false" n="23" original_language="de" original_no_xml="Embüt mich damitt zuͦ üwern diensten gantz willig."/>
    <s translated="false" n="24" original_language="de" original_no_xml="Befaͤlhend mich gantz trüwlich minen gnedigen fürsten und herren, deren gnaden wolfart ich von hertzen begaͤr und gern mitt minem schaden allem minem besten vermoͤgen nach fürdern woͤlte, wo ich koͤnde und mir muglich."/>
    <s translated="false" n="25" original_language="de" original_no_xml="Gruͤssend mir h. Theobaldum Tamerum, minen lieben bruͦder  imm herren, und andere, die liebe zuͦ mir habend."/>
    <s translated="false" n="26" original_language="de" original_no_xml="Datum Zürych des 26. novembris 1546."/>
    <s translated="false" n="27" original_language="de" original_no_xml="Üwer alle zyt gantz williger Heinrych Bullinger."/>
    <s translated="false" n="28" original_language="de" original_no_xml="Dem frommen und wysen Simoni Bingen, hessischen chamer secretarien, jetzund in dem heerlaͤger des heyligen rychs, sinem besonders lieben herren und guͦten fründ."/>
  </letter>
</file>
