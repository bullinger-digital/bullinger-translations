<?xml version='1.0' encoding='UTF-8'?>
<file>
  <metadata id="10129" id_hbbw="100" id_irg_sort="100" id_sort="101000"/>
  <letter>
    <s translated="false" n="1" original_language="de" original_no_xml="Gnad und frid von got durch Christum unsern heyland zuͤvor."/>
    <s translated="false" n="2" original_language="de" original_no_xml="Wussend, geliebter M. Heinrich, alß dan ir mir nechstmal zuͤgeschriben von wägen unsers diacons, an mich begert, so wit und wir sin manglen möchtend, und syten, berden, frommes wesen und andre geschicklikeyten an imme befunden mochtend werden einess eerlichen predicanten, inne dannenthin uch zuͤzeschicken, an ettliche uns gemelte mangelhaffte ort in zuͤ fertigen etc."/>
    <s translated="false" n="3" original_language="de" original_no_xml="Uff semlichs ist mir nit witers dan rechtz in alwäg mit sampt allen, so ich hierum erfaren, ze wussen, nutzid anders, dan daß erlichen, mit sitten, gewonheyten wolgezierten predicanten wol anstat etc."/>
    <s translated="false" n="4" original_language="de" original_no_xml="Und wiewol wir sunderlichs fliß halb, so byßhar er by und umm unß gebrucht, sinen nit wol manglen mögen, noch sol unser aller gemuͤt so vyl witer by unß geneygt sin, witere frucht evangelyuß zuͦ furderen an sinen unerkanten orten; dann unß oder unserem nutz, so on semlichen yetzund vilicht enthalten, nit bedunckt uff dyß zyt kumlich, inn zuͤ versagen."/>
    <s translated="false" n="5" original_language="de" original_no_xml="Doch semlicher gentzlicher zuͤversicht zuͤ uch, werdend in nach sinem verdienst, by unß erobret, nit verwysen etc."/>
    <s translated="false" n="6" original_language="de" original_no_xml="Hieby sond ir gentzlich uch deß versehen, daß ir uwer begird und pyt, eines angezeigten an sin stat zuͤ nemmen, minß vermugens geeret werden etc."/>
    <s translated="false" n="7" original_language="de" original_no_xml="Yetz nemmend in einer yl dyß kurtzen bericht verguͤt von mir, so es not wirt, witers zuͤ erwarten etc."/>
    <s translated="false" n="8" original_language="de" original_no_xml="Gruͤtzund unß alle, so unß gruͤtzt hand, insunders unseren getruwen Leonem, mit begird, wellend altzyt mit uffsähen unser sachen, alß uch, unseren vettern, gewonlich, nach uwer truw gelegenheyt, alle zyt zieren etc."/>
    <s translated="true" n="9" original_language="la" original_no_xml="Datum 1. junii anno 32.">Gegeben 1. Juni im Jahr 32.</s>
    <s translated="false" n="10" original_language="de" original_no_xml="Joannes Buchser, den ir den uweren kennend."/>
    <s translated="false" n="11" original_language="de" original_no_xml="Dem ersamen, wysen, sunders gelerten Meister Heinrichen Bulli, predicanten zuͤ Zürich, sinem insunders geliebten herrn und bruͤder."/>
  </letter>
</file>
