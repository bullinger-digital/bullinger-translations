<?xml version='1.0' encoding='UTF-8'?>
<file>
  <metadata id="12540" id_hbbw="2493" id_irg_sort="2493" id_sort="124930"/>
  <letter>
    <s translated="false" n="1" original_language="de" original_no_xml="Fürgeliepter herr und bruͦder."/>
    <s translated="false" n="2" original_language="de" original_no_xml="Sid ich den letsten brieff beschlossen, kompt so vil kundtschafft, das wir eigentlich vernommen, das in die 2000 man uß miner herren land uffbraͤchen woͤllen und in rüstung xin, hinauß gen Constantz ze ziechen, dann alle waͤllt willig ist."/>
    <s translated="false" n="3" original_language="de" original_no_xml="Daruff habend noch naͤcht min herren der statt thor belegt und verwaret, deßglich offen brieff an see hinuff gesandt, still ze sin."/>
    <s translated="false" n="4" original_language="de" original_no_xml="Dann wo man nitt darzuͦ than, werend wir blooßgelegt."/>
    <s translated="false" n="5" original_language="de" original_no_xml="Und sind vil gar eerlicher, rycher, dappffer, allter, grawer lüt in der faart xin."/>
    <s translated="false" n="6" original_language="de" original_no_xml="Hütt dato hatt man raͤdt und burger gehept von der sach ze reden."/>
    <s translated="false" n="7" original_language="de" original_no_xml="Da kumpt sunst ouch von Baden schryben, das die 9 ort (die üch, wie ir wüssend, zuͦgeschriben) trachtend, die zuͦ üch gelouffen, abzemanen, das sy ouch minen herren zuͦgeschriben."/>
    <s translated="false" n="8" original_language="de" original_no_xml="Daruff habend sich raͤt und burger einhaͤllig erkendt, nieman abzemanen, sunder, die zum rych gelouffen, blyben ze lassen und inen die hüser nitt ze schliessen, wie die satzung vermag, ouch zuͦschryben den botten, das sy daran syend, das sy, die 9 ort, des abmanens abstandint, etc., dann Zürych werde und woͤlle den rychstetten in keinen waͤg abstan."/>
    <s translated="false" n="9" original_language="de" original_no_xml="So hat man sich erkent, diewyl man acht, ir habind nun mee knaͤchten gnuͦg, das man morn in allen kylchen zuͦ statt und land alles volck by eer und eyd manen wirt, imm land ze blyben und nitt wyter ze louffen, sunder uff min herren zuͦ warten zuͦ schirm des lands, und was min herren noͤt anstieß, das jederman gerüst sye, etc."/>
    <s translated="false" n="10" original_language="de" original_no_xml="Und das sag ich üch in der warheit, das ich in Zürich [nie] soͤmliche einigheit und guͦt hertz gen üch nie gesaͤhen hab."/>
    <s translated="false" n="11" original_language="de" original_no_xml="Es ist nun [gar] kein spaan."/>
    <s translated="false" n="12" original_language="de" original_no_xml="Trüw, es bedüt guͦts."/>
    <s translated="false" n="13" original_language="de" original_no_xml="[Ir] soͤllend üch gwüßlich alles guͦts zuͦ [uns] versaͤhen."/>
    <s translated="false" n="14" original_language="de" original_no_xml="Demnach alls Basel heruffgeschriben, es zühind heruff 800 knaͤcht Italier, die bim koͤnig uß Engelland gelaͤgen, begaͤrind durch die eydgnoschafft in Italiam, ein herren zuͦ suͦchen, etc., schrybend min herren, das sy die nütt durchzechen la[s]sind, sunder hinder sich wysind, etc."/>
    <s translated="false" n="15" original_language="de" original_no_xml="Wyter zeigend unser botten, das gester kummen syend des rychs potten, Wirtemberg, Straßburg, Constantz."/>
    <s translated="false" n="16" original_language="de" original_no_xml="Hüt hoͤrt man sy."/>
    <s translated="false" n="17" original_language="de" original_no_xml="Der keyser und bapst sind gantz gwalltig da."/>
    <s translated="false" n="18" original_language="de" original_no_xml="Gaͤbend redlich, e[t]c."/>
    <s translated="false" n="19" original_language="de" original_no_xml="Gott woͤlle es zuͦ guͦtem schicken."/>
    <s translated="false" n="20" original_language="de" original_no_xml="Disen botten hab ich ein halben tag uffgehept, das ich üch den raͤch[ten] grund schryben koͤnde, und dem al[le]m ist gewüß also."/>
    <s translated="false" n="21" original_language="de" original_no_xml="Lieber, schribend mee, dann ir thuͦnd."/>
    <s translated="false" n="22" original_language="de" original_no_xml="Mich belangt übel."/>
    <s translated="false" n="23" original_language="de" original_no_xml="Was habend ir von unden heruff uß Sa[chs]en, Hessen, Dennmarck, etc., Cö[l]n?"/>
    <s translated="false" n="24" original_language="de" original_no_xml="Gott mitt üch."/>
    <s translated="true" n="25" original_language="la" original_no_xml="11. antemeridian[a], 10. iulii anno 1446.">11. Vormittag, 10. Juli 1446.</s>
    <s translated="false" n="26" original_language="de" original_no_xml="In grosser yl."/>
    <s translated="true" n="27" original_language="la" original_no_xml="Bullinger.">Bullinger.</s>
    <s translated="false" n="28" original_language="de" original_no_xml="Sinem fürgeliepten herren und bruͦder m. Ambrosien Blaureren, predicanten zuͦ Constantz."/>
  </letter>
</file>
