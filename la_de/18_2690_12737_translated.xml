<?xml version='1.0' encoding='UTF-8'?>
<file>
  <metadata id="12737" id_hbbw="2690" id_irg_sort="2690" id_sort="126900"/>
  <letter>
    <s translated="false" n="1" original_language="de" original_no_xml="In hoͤchstem vertrauwen zoͤg ich euch an, das gott der herr ain wunder erschrockeliche schwachait an dem landtgrauffen hat sechen lassen, und im hertz und muͦt genommen, das er alls gantz verzagtlich gehandelt, das es allen andern stenden hoch beschwerlich und ain grosß hertzlaid gewesen ist."/>
    <s translated="false" n="2" original_language="de" original_no_xml="Dann er ist dahin kommen, das er mitt allem ernst getrachtet hat, ain vertrag mitt dem kaiser ze machen und desshalb ainem treffelichen grossen herren an des kaissers hof geschriben, sich ettlicher articul vernemmen  lassen, onangesechen das er auff das thürest und trungelichest darfur ersuͦcht und gebetten ist worden von den andern allen."/>
    <s translated="false" n="3" original_language="de" original_no_xml="Und sonderlich hat inn der fromm, christelich churfurst darfur auffs fruntlichest und flysigest gebetten, mitt erinnerung vyl und grosser ursachen; und das es im selbs vyl noͤter thaͤt nach soͤlichen waͤgen ze trachten, diewyl sein land und leut yetz zuͦ schitern gang und er nitt wisß, ob er gar darum komme, diewyl im der find schon dryn gezogen und vyl desselbigen ingenommen und noch ymmer furtrucke, das zu besorgen, er muͤsse seins lands gar entsetzt werden, noch danecht, diewyl er ain ordenlichen beruͦff erkenn, hie oben ze helffen, und man deß begert, habe ers alles verschetzt unnd in gottes hand gesetzt, mitt vyl derglichen worten und vermanungen, on not hie zuͦ erzelen."/>
    <s translated="false" n="4" original_language="de" original_no_xml="Dann er ist wunder trostlich und christelicher, gottseliger wort gewesen in diser sach, aber der landtgrauff hinwider gantz erschrocken, verzagt und gar verschiben."/>
    <s translated="false" n="5" original_language="de" original_no_xml="Wann man gottes und seines bistands meldung gethon, hat er gesagt: „Botz marter, ir sagt wol von gott!"/>
    <s translated="false" n="6" original_language="de" original_no_xml="Das ander muͦß ouch daby sein!“"/>
    <s translated="false" n="7" original_language="de" original_no_xml="Hat ouch gesagt, er werde danecht wider seinen tochterman (hertzog Mauritzen) nitt ziechen, man thuͤ im, wie man welle, unangesechen, das sich unsere stend all und er mitt inen verglichen und ainander zuͦgesagt haben, von ainander nitt ze setzen, byß der churfurst widerum restituiert seye, etc."/>
    <s translated="false" n="8" original_language="de" original_no_xml="Allso ist nun mittenzuͦ diß kelte ingefallen, das man uff zinstag ze nacht usß dem feld hat muͤssen kelte halber."/>
    <s translated="false" n="9" original_language="de" original_no_xml="Und ist aber unser hauff am ersten uffbrochen."/>
    <s translated="false" n="10" original_language="de" original_no_xml="Sind inen die kaiserischen nachgeilt, verhofft, inen alls  den abziechenden schaden zuͦzefuͤgen."/>
    <s translated="false" n="11" original_language="de" original_no_xml="Da habend sich aber die unsern bald widerum gewendt und die find mitt schiessen (dann der landgraf glich das gschütz, so er by im gehapt, in sy gericht hat) und mitt stechen hinder sich zuͦruckgetriben und der find vyl erlegt hat."/>
    <s translated="false" n="12" original_language="de" original_no_xml="Den unsern ist gar kain schad widerfaren, dann das ainem ain gaul erschossen ist worden."/>
    <s translated="false" n="13" original_language="de" original_no_xml="Die unsern ziechen uff Haidenhaim, deren von Ulm."/>
    <s translated="true" n="14" original_language="la" original_no_xml=" „Nolite confidere in principes!“, etc.">"Vertrauet nicht auf die Fürsten!" usw.</s>
    <s translated="false" n="15" original_language="de" original_no_xml="Es ist nichts mitt dem menschenkind, des hertz so gar wie wasser wancket!"/>
    <s translated="false" n="16" original_language="de" original_no_xml="Bitt euch um gottes willen, lassts allso by euch belyben, dann es nitt guͦt, so es uskeme und lautprecht wurde."/>
    <s translated="false" n="17" original_language="de" original_no_xml="Ob man es wol bald mummlen, wurt man doch nitt wissen (in tanta mendaciorum licentia), obs war."/>
    <s translated="false" n="18" original_language="de" original_no_xml="An Meister Heinrich Bullinger zuͦ Zuͤrich, meinem fuͤrgeliepten herren und bruͦder, etc."/>
    <s translated="false" n="19" original_language="de" original_no_xml="Zuͤrich."/>
  </letter>
</file>
