<?xml version='1.0' encoding='UTF-8'?>
<file>
  <metadata id="10596" id_hbbw="560" id_irg_sort="560" id_sort="105600"/>
  <letter>
    <s translated="false" n="1" original_language="de" original_no_xml="Myn früntlich gruͦtz und alzytt willig dinst bevor, erwirdiger, hochgelerter Meyster Heinrich."/>
    <s translated="false" n="2" original_language="de" original_no_xml="Üwer müg, schrybens und trüwer warnung halber, des ersten des pfäfflys oder apts von Sant Gallen und deß schrybers von Pfaffyken halber beruͤrrende, demnoch der nüwen zyttung des Müssers halber, inhallt üwer mir zuͦgeschickten koppy, hab ich wol verstanden und ouch minen g[nedigen] herren von Bernn (sampt anderer lantmans märe, die mir uff hutt dato von u[nsern] g. herren, unsernn trüwen, lieben eydgnossen von Zürich zuͦgeschriben, ouch genannten Müsser und Eggken von Ryschach beruͤrrende) in yll zuͦgeschryben, das ich wol achtt von innen zuͦ hochem danck uffgenommen."/>
    <s translated="false" n="3" original_language="de" original_no_xml="Dancken uch ouch flysig üwer sölichen trüwen warnungen und guͦttem willen mitt witter ernstlicher bitt und beger, wo ir und des glych fürer bericht, so voruß gottlichem wordtt und minen g. h. zuͦ nachteil reichen möchtte, alwägen wellen berichtende."/>
    <s translated="false" n="4" original_language="de" original_no_xml="Statt mir und mynen g. h. alwägen umb üch in glychem und meererem zu beschulden etc."/>
    <s translated="false" n="5" original_language="de" original_no_xml="Hiemitt hallt uch gott in syner gnaden und huͦtt."/>
    <s translated="true" n="6" original_language="la" original_no_xml="Datum 21. martii anno 35 etc.">Gegeben am 21. März im Jahr 35 usw.</s>
    <s translated="false" n="7" original_language="de" original_no_xml="U[wer] sonders guͦtter fründ und bruͦder Sulpicius"/>
    <s translated="false" n="8" original_language="de" original_no_xml="Haller, obervogt zuͦ Lentzburg."/>
    <s translated="false" n="9" original_language="de" original_no_xml="Dem erwirdigen, hochgelerten herren, Meyster Heinrich Bully, diener des wordts der statt Zürich, mynem sonders guͦtten göner."/>
  </letter>
</file>
