<?xml version='1.0' encoding='UTF-8'?>
<file>
  <metadata id="11928" id_hbbw="1882" id_irg_sort="1882" id_sort="118820"/>
  <letter>
    <s translated="false" n="1" original_language="de" original_no_xml="Lieber und guͦter fründ, üwer schryben uff min letstes gethon hab ich empfangen und verstanden, und diewyl ir mich so hoch vermanend, ich wölle doch üch vertruwcklich offnen, was das heymlich sye, das in der fäderen stäckt, da ich geschryben, ir söllend üch wol umbsähen, ich dörffe nitt schryben alles das ich wüß, were ich willig, üch ze dienen, wo es mir gepurte; jetzund aber wil ich üch gepätten haben, ir wöllind üch deß vernuͤgen, das ich üch erscheindt hab, und mich nitt wyter ersuͦchen; dann ich hab ye darzuͦ grosse ursach, das ichs darby blyben laß."/>
    <s translated="false" n="2" original_language="de" original_no_xml="Die radtschleg sind gschwind, und hatt mir ein vertruwter eerenmann, der jetzund ab dem rychßtag kummen, in truwen geoffnet, es werde gar stattlich ze Spyr geradtschlagt und die radtschläg eins grossen teyls wider üch eydgnossen gericht etc."/>
    <s translated="false" n="3" original_language="de" original_no_xml="Und wie ich üch ze letst geschriben und anzeigt, das verständig eeren und üch guͦt günstig lüt, denen diß sach vast naach anlygt, für guͦt ansähe, das ir eydgnossen oder joch Zurych, Bern, Basel und Schaffhusen, ouch Santgallen, üwern nachpuren, Straßburg und Constantz schrybend, wie üch anlangte, das den stetten wider den Frantzosen und sine hälffer ein offensif hilff dem keysser ze bewysen angemuͦtet, und so die bewilliget, könne man wol gedencken, wer an einandren gesetzt, und das üwer nachpurlich vermanen sye, das sy sich wider üch nitt unfrüntlich ynlassend etc., alls ir baaß wüssend zuͦ stellen."/>
    <s translated="false" n="4" original_language="de" original_no_xml="Da so vermeintend die selben guͦten günner noch, es sölle von üch nitt underlassen werden."/>
    <s translated="false" n="5" original_language="de" original_no_xml="Dann die von Constantz ligend üch an der thür, und so sich die selben, alls das menschen kind vil kan, von fürsten wider die eidgnossen bewegen, bringen und hetzen liessend, habend ir zuͦ gedencken, was grosser macht lüten ir haben muͤstend, alein uff Costantz ze wartend[!] - zuͦ dem das [es?] [jetz]und vil ein andere [rüs-?]  tung hatt ze kriegen dann inn dem Schwabenkrieg."/>
    <s translated="false" n="6" original_language="de" original_no_xml="Und wurde üch die harr den hals brächen und üwer lüt muͤden, so ist Costantz für uffzucken gemacht, ir wurdents nitt bald überrumpplen etc."/>
    <s translated="false" n="7" original_language="de" original_no_xml="So ist Straßburg grosses vermögens, und hängend iro vil der stetten nach."/>
    <s translated="false" n="8" original_language="de" original_no_xml="Und habend allwäg ein guͦt hertz zuͦ den eydgnossen gehept etc."/>
    <s translated="false" n="9" original_language="de" original_no_xml="Wenn dann üwer der eydgnossen oder stetten brieff in stetten werend, ee der abscheid käme ab dem rychßtag, wenn dan der abscheid käme und genampte hilff anmuͦtete, wurde man sich bedencken, ee man guͦte nachpurschafft übergäbe."/>
    <s translated="false" n="10" original_language="de" original_no_xml="Dorumb luͦgend in das spyl by zyten, dann man ist üch nitt hold."/>
    <s translated="false" n="11" original_language="de" original_no_xml="Doch habend ir ouch noch guͦt fründ, wenn irs nitt verachtend."/>
    <s translated="false" n="12" original_language="de" original_no_xml="Gott beware üch."/>
    <s translated="true" n="13" original_language="la" original_no_xml="Datum 26. martii.">Gegeben am 26. März.</s>
  </letter>
</file>
