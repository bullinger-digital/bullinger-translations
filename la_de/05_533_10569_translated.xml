<?xml version='1.0' encoding='UTF-8'?>
<file>
  <metadata id="10569" id_hbbw="533" id_irg_sort="533" id_sort="105330"/>
  <letter>
    <s translated="true" n="1" original_language="la" original_no_xml="Salutem a domino per Christum.">Ich grüsse Dich vom Herrn durch Christus.</s>
    <s translated="false" n="2" original_language="de" original_no_xml="Besunder lieber herr und bruͦder, üweren guͦten willen gegen mir han ich nit allein mit fründtlichem zuͦsprechen, sunder mit der that jetz lang wol verstanden und erfaren, darumb ich ouch dester unerschrockner üch jetz umb radt darff anruͤffen und vätterlichen hilf begären."/>
    <s translated="false" n="3" original_language="de" original_no_xml="Mich ist jetz an mitwoch nächstverschinen von den predicanten von Kempten, uß bevelch irer herren, angelanget, ich söll unverzogenlich hinuffkomen, und bin von Meister Paulo Raßdörfer, minem lieben mitbruͦder, mit söllichen worten beruͤft: &quot;Lieber bruͦder Peter, es ist unser mitbruͦder Vitus beruͤft ins Wirtenbergerland, hat von minen herren ein urloub begert, und ist ime vergünnt worden."/>
    <s translated="false" n="4" original_language="de" original_no_xml="Demnach ist uns empfolchen, nach einem anderen zestellen, der in leer und wandel uns sich verglichet."/>
    <s translated="false" n="5" original_language="de" original_no_xml="So han ich dich minem bruͦder, M. Jacobum Haistung anzeigt."/>
    <s translated="false" n="6" original_language="de" original_no_xml="Der laßt dich im wol gefallen."/>
    <s translated="false" n="7" original_language="de" original_no_xml="Uff söllichs ist an dich unser bitt und begären, du wollest dich unverzogenlich heruß verfuͤgen, so wellend wir dich one zwifel hiehar bringen etc.&quot;"/>
    <s translated="false" n="8" original_language="de" original_no_xml="Diewyl nun ich mit guͦter conscientz jetzmal von Frowenfeld, will ich kein anderen an min stat weiß, mins bedünckens nit mag stellen, ist min bitt und begär an uch, mir zeradten und hilflich zesin, darmit ich ouch ein heimwesen möcht überkomen."/>
    <s translated="false" n="9" original_language="de" original_no_xml="Dan ich besorg, nach Joannis werde ich nit wyter platz ze Frowenfeld han, wyl der meßpfaff, pfarrer daselbs, gwalt hat mit sampt dem landtvogt, wie er sagt, inen ein prediger zestellen, der ime gfalle."/>
    <s translated="false" n="10" original_language="de" original_no_xml="Und wie wol er mich hat wellen zuͦ einem helfer dinggen und selbs in der kilchen mundlich mit mir geredt, hab ich im nüt wellen zuͦsagen, mit im gar nüt zeschaffen han und weder sin helfer noch prediger sin oder genampt werden, ouch von im nüt höuschen noch inzühen, heiter der gmeind anzeigt."/>
    <s translated="false" n="11" original_language="de" original_no_xml="Wo ich nun widerumb nach Joannis muͤst gen Zürich und sötte vylich minen g[nedigen] herren unwerd sin umb des willen, das ich nit ein geborner eidgnoß bin und sötte aber jetz das früntlich bruͤfen ouch abschlahen, möchte mir zuͦ grossem schaden reichen."/>
    <s translated="false" n="12" original_language="de" original_no_xml="Bitt üch also, ir wellet mir trulich radten, als ich gar kein zwifel trag."/>
    <s translated="false" n="13" original_language="de" original_no_xml="Ir mögend ouch söllichs, wen es uch nutz und guͦt dünckt, minen g. herren anzeigen, ob sy vilicht ein anderen hiehar an min stat verordnen wettind oder mich, wo ich one schuld vertriben, wider vätterlichen als ein ander land kind versehen, so wet ich kein gfar oder vertriben förchten."/>
    <s translated="false" n="14" original_language="de" original_no_xml="Ich kan ouch noch bißhar keinen unwillen minethalben nit spüren, got sye lob."/>
    <s translated="true" n="15" original_language="la" original_no_xml="Datum Frowenfeld, 19. februarii.">Gegeben zu Frowenfeld, 19. Februar.</s>
    <s translated="false" n="16" original_language="de" original_no_xml="Petrus Rimelin, alzit uwer williger diener."/>
    <s translated="false" n="17" original_language="de" original_no_xml="Dem wolgelerten, ersamen und frumen Meister"/>
    <s translated="false" n="18" original_language="de" original_no_xml="H. Bullinger, trüwen diener des wort gottes Zurich, sinem lieben herren."/>
  </letter>
</file>
