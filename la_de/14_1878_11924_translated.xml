<?xml version='1.0' encoding='UTF-8'?>
<file>
  <metadata id="11924" id_hbbw="1878" id_irg_sort="1878" id_sort="118780"/>
  <letter>
    <s translated="false" n="1" original_language="de" original_no_xml="Es habend uff den 12. tag martii die chur- und fursten die gesandten aller stett zuͦ Spyr auff dem rychstag beschickt und inen fürhalten lassen, wie sy sich entschlossen haben, das, so es kai. mt. gefellig, sy sich offenlich find des Frantzosen declarieren wellind, ouch ir mt. ain offensiv hilff wider inn thain und in Hungerland wider den Turcken ain defensiv hilff zuͦ besetzung der schlösser, stett und pesß."/>
    <s translated="false" n="2" original_language="de" original_no_xml="Was aber die stett darinn bewilliget oder nitt habind, ist unß noch unbewisst; dann unser bott in der selbigen deliberation von Spyr abgeschaiden."/>
    <s translated="false" n="3" original_language="de" original_no_xml="Doch wol zuͦvermuͦten nach aller sachen gstallt und gelegenhait, das sy sich ouch in sölich entschliessen mitteinlassen werdind und den chur- und fursten nitt zuͦwider setzen."/>
    <s translated="false" n="4" original_language="de" original_no_xml="Was nun ausß sölichem folgen werde und was yederman hierinn zuͦbedencken sye, hat yeder zymlich verstendiger lichtlich zuͦermessen."/>
    <s translated="false" n="5" original_language="de" original_no_xml="In summa: Es muͦß ouch unser Teutschland herhalten, verderbt und verhert werden, wir bekerind unß dann von hertzen zuͦ gott."/>
    <s translated="false" n="6" original_language="de" original_no_xml="Ich hab euch sölichs in vertrauwen anzögen wellen; dann es habend ouch die ewern hierinn wol zuͦerwegen, wie sy sich in alles schickind, damitt sy sich nienen vergreyffind und in lasst geratind, davon mir nitt zympt zeschriben; ir werdt im wol wissen recht zethain."/>
    <s translated="false" n="7" original_language="de" original_no_xml="Sagt mir meinem gunstigen lieben herrn burgermaister Rösten, seinem sun und sünin vyl dienst, guͦtz und gruͦtz, und habt unß gegen gott und zytlich allweg für bevolchen."/>
    <s translated="true" n="8" original_language="la" original_no_xml="Datum den 21. martii anno 1544.">Gegeben am 21. März 1544.</s>
  </letter>
</file>
